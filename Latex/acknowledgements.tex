\chapter*{Acknowledgements}
\thispagestyle{empty}

Giunti alla fine della tesi, rimane solo da dedicare qualche parola a chi è stato con me durante questo intenso cammino.
Vorrei ringraziare Giulia e Daniele per tutto il sostegno, i suggerimenti e l'aiuto che hanno dedicato a me e al mio lavoro di tesi. Non è scontato essere seguiti in questo modo, grazie per tutte le cose che mi avete insegnato.

Grazie mamma e papà per tutto il supporto di questi anni e per aver saputo aspettare i miei tempi. Siete un bell'esempio per me, sia nel vostro ruolo familiare, che in quello professionale. Grazie per tutti i sacrifici che avete fatto e fate per me e Annamaria. 
Grazie nonni, il vostro amore nei confronti miei e degli altri nipoti mi riempie il cuore. Sono stato molto fortunato a poter condividere tanto fino a qui con voi e vi ringrazio per le tantissime cose fatte e tutto il tempo che avete mi avete dedicato, dal portarmi a fare allenamenti di sport vari, alle vacanze in montagna. La vostra capacità di sapervi donare agli altri, anche nel volontariato penso sia veramente qualcosa che ho imparato da voi e che porterò per sempre con me.
Grazie Annamaria, sei una super sorella, e pur con le nostre difficoltà ad esprimerci so che ci vogliamo molto bene. Aspetto sempre con molta trepidazione di vederti raggiungere i tuoi sogni e compiere i tuoi traguardi. Speriamo che le tue dermatiti ti consentano di farlo, prima di decomporti definitivamente.  


Grazie al convitto salesiano di Trento per avermi accolto e fatto conoscere alcune persone molto importanti per i miei anni universitari come Nicola, Davide, Pietro, Alessandro, Pietro, Chiara e tutti gli altri ragazzi con cui ho condiviso molto. 
Grazie Simone e Federico che durante la magistrale, compagni di progetti, mezzi flottanti, freccette e macchinine hanno condiviso molto tempo con me. Grazie a tutto il gruppetto Scout, in particolare a chi c'è praticamente sempre stato, Federico, Gabriele, Leonardo, Chimi, Andrea, Cicci e a chi è arrivato un po' dopo, Francesco e Giulio. Grazie Franz, Alberto, Mario, Michele, Leonardo, Nene, amici sia a Trento che alla fine della Valsugana, compagni di pizze doppia pasta, cinema e avventure. Penso che siate il principale bersaglio verso cui sfogo i miei interessi e il desiderio di parlarne con qualcuno. Mi spiace se vi ho tediato con videogiochi vecchi, orologi Casio, film sui sottomarini, fotografia, Doom-engine, eccetera eccetera. 

Infine grazie Marty, che mi sei stata accanto in questo non semplice percorso e hai sopportato le mie difficoltà e i miei momenti no. Ti ringrazio per tutto l'amore e il sostegno incondizionato. Da quel giorno ai mercatini sono cambiate tante cose, ma sono felice del percorso fatto e penso che con nessun altro sarebbe stato possibile trasformare anche i momenti difficili in occasione di crescita.\\

Portami \hyperref[sec:inizio]{su}, Scotty!